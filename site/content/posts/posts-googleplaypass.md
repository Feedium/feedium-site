---
title: گوگل پلی پس، خطا یا خطا؟!
subtitle: نگاهی به انتشار سرویس جدید گوگل
description: >-
  گوگل به تازگی از سرویس جدید خود، یعنی گوگل پلی پس رونمایی کرد. این سرویس که
  سرویسی اشتراکی‌ست، در انتشار اولیه نتوانسته رضایت کاربران رو جلب کنه. در این
  نوشته، به دلایل عدم رضایت کاربران از این سرویس تازه می‌پردازیم و راهکارهای
  احتمالی برای رهایی از عدم رضایت کاربران رو مرور می‌کنیم.
date: '2019-10-29'
url: posts/googleplaypass
author: baraary
topic:
  - bloging
section: bloging
header:
  cover:
    coverIMG: /uploads/playpass2.png
    coverSrc: ''
  summary: >-
    گوگل به تازگی از سرویس جدید خود، یعنی گوگل پلی پس رونمایی کرد. این سرویس که
    سرویسی اشتراکی‌ست، در انتشار اولیه نتوانسته رضایت کاربران رو جلب کنه. در این
    نوشته، به دلایل عدم رضایت کاربران از این سرویس تازه می‌پردازیم و راهکارهای
    احتمالی برای رهایی از عدم رضایت کاربران رو مرور می‌کنیم.
config:
  authorVisibility: 'true'
  color: default
  comment: 'true'
  coverVisibility: 'true'
  post: true
  related: 'true'
  summaryVisibility: 'true'
---
در عصر حاضر، یکی از پرسودترین مدل‌های کسب‌وکار، مدل کسب‌وکار اشتراکیه، یا به عبارت دیگه، پرداخت دوره‌ای (بازه‌ی زمانی که سرویس مورد نظر انتخاب می‌کنه) برای بهره بردن از سرویس مورد نظر. پس از موفقیت سرویس‌هایی مثل اسپاتیفای و نتفلیکس، خیل عظیمی از شرکت‌های کوچک و بزرگ، به این مدل کسب‌وکار روی آوردند. اپل، یکی از این نمونه‌هاست که پس از مشاهده‌ی موفقیت اسپاتیفای، در زمینه‌ی موسیقی به‌مرور خودش رو از آی‌تیونز جدا کرده و به سمت مدل اشتراکی و ارائه‌ی اپل موزیک روی آورده؛ اما برای اپل این پایان کار نبود، چرا که پس از مشاهده‌ی موفقیت اپل موزیک و به‌طور کلی، مشاهده موفقیت مدل اشتراکی، از سرویس دیگه‌ای برای استورِ خودش، یعنی Apple Arcade رونمایی کرد.

گوگل که به‌عنوان یک غول در دنیای تکنولوژی، عملاً در هر زمینه‌ای وارد شده و از مدت‌ها پیش در این مدل کسب‌وکار فعالیت داشته (گوگل درایو، گوگل وان، گوگل موزیک، یوتیوت پرمیوم، یوتیوب موزیک و …)، پس از مشاهده‌ی سرویس جدید رقیب خود در دنیای گوشی‌های هوشمند، اقدام به راه‌اندازی سرویسی مشابه با Apple Arcade کرده.

گوگل پلی پس، سرویس اشتراکی گوگل برای فروشگاه خود، یعنی پلی‌استوره؛ اما این سرویس نسبت به Apple Acade با تفاوت‌های زیادی رونمایی شد. با نگاهی جزئی به بازخوردی که در همین ابتدا، کاربران اندروید نسبت به این سرویس از خود نشون دادن خیلی راحت میشه متوجه شد که گوگل نه‌تنها برای این سرویس انتخاب‌های اشتباهی داشته، بلکه به‌طور کلی، گام اول و در واقع مهم‌ترین گام رو اشتباه برداشته. 

یکی از کلیدی‌ترین بخش تبلیغات گوگل برای گوگل پلی پس، اشاره به وجود بیش از ۳۵۰ برنامه و بازی در هنگام انتشار این سرویس و افزایش این فهرست به مرور زمان بود. درسته، از لحاظ قیمت‌گذاری (۱۰ روز رایگان و سپس اشتراک ماهیانه‌ی ۵ دلار که در یک سال اول، این اشتراک ماهی ۲ دلار خواهد بود)، انتخاب درست و وسوسه‌انگیزی داشته، اما سوالی که مطرحه این است که چرا گوگل فکر کرده تنها قیمت مناسب و پر کردن فروشگاه با هر نامی که به دستش رسیده و انتشار سرویسی به این حد ناقص از لحاظ محتوا، می‌تونه کاربران رو به سمت استفاده از اون ترغیب کنه.

{{< img src="/uploads/playpassgames.png" class="undefined" alt="GooglePlayPassGames" >}}

[برای مشاهده‌ی فهرست کامل بازی‌های پلی پس در زمان انتشار، [اینجا](https://imgur.com/a/95cRinw) را ببینید]

{{< img src="/uploads/playpassapps.png" class="undefined" alt="GooglePlayPassApps" >}}

[برای مشاهده‌ی فهرست کامل اپ‌های پلی پس در زمان انتشار، [اینجا](https://imgur.com/a/5z1VdpE) را ببینید]

حتی با نگاهی اجمالی و گذرا به فهرست اپ‌هایی که گوگل در پلی پس برای کاربران قرار داده، میشه تعدد اپ‌ها و بازی‌های یکسان و مشابه که اکثر اون‌ها غیرجذاب و غیرکاربرپسنده رو مشاهده کرد. پر کردن سرویس و بیان کردن این موضوع که «بیش از ۳۵۰ اپ و بازی» در این سرویس وجود داره، پیش از اینکه کاربران محتوای موجود رو ببینن، بخشیه که می‌تونه تیترهای جذابی رو کسب کنه و پیش از انتشار، مورد توجه قرار بگیره؛ اما تصور اینه که گوگل بعد از این همه سال کار در دنیای تکنولوژی و تجربه‌ی بسیارش در کسب درآمد از تکنولوژی‌هایی که ارائه می‌کنه بدونه که کمیت همه‌چیز نیست.

فهرست کامل اپ‌ها و بازی‌های موجود در این سرویس رو مشاهده کردین؟ اگر آره، دوباره و این بار با دقت بیش‌تری اون‌ها رو مشاهده کنین و اگر نه، توصیه می‌کنم یک‌بار با کمی دقت به اون‌ها نگاه کنید. چند درصد از نام‌های موجود در این فهرست رو می‌شناسید یا پیش از این، نام اون‌ها رو شنیده بودید؟ یکی از مشکلات گام اول گوگل در این زمینه، همین موضوع، یعنی عدم وجود نام‌های بزرگ و جذابه. در این دوره که عملا کاربران با سرویس‌های اشتراکی که قرار بوده هزینه‌ها رو برای اون‌ها کاهش بده، احاطه شده‌اند، یک سرویس اشتراکی، وقتی با عباراتی مانند «بیش از ۳۵۰ اپ و بازی» سعی می‌کنید کاربران رو به استفاده از اون ترغیب کنید، حداقل باید از لحاظ کیفیت، بیش از ۵۰٪ درصد اون فهرست، نام‌هایی رو داشته باشه که کاربران رو برای اشتراک ۵ دلاری \[پس از یک سال اولیه] ترغیب کنه. در واقع، با ارائه‌ی یک سرویس با مدل اشتراکی، کمپانی قصد داره تا کاربران رو از پرداخت قیمت‌ بالای اپ‌های موجود رها کرده و اون‌ها رو به سمت پرداخت اشتراک زمانی و استفاده از اون‌ها ترغیب کنه. فهرست گوگل، حتی فهرستی نیست که ۱۰٪ اون برای کاربران آشنا باشه. وجود بیش از ۲۰ نام مجزا از بازی «سولیتیر» در این فهرست، ۵-۶ مدل از بازی ۲۰۴۸ و … میزان شلختگی و عملاً عدم اهمیت گوگل به کیفیت محتوای موجود بر روی سرویس خودش رو نشون میده.

جدا از تمامی این موارد، اگه بیش از پیش در بین این اپ‌ها و بازی‌ها دقیق بشیم، نام‌هایی بسیار نا‌آشنا رو مشاهده می‌کنیم که حتی اگه نسخه‌ی حرفه‌ای اپ خودشون رو با تخفیف به‌طور مجانی در اختیار کاربر قرار بدن، بسیاری از کاربرها، از جمله خود من، اون رو نصب نمی‌کنن. همین موضوع، میزان فاجعه بودن این سرویس رو نشون میده. 

به عبارت دیگه، چیزی که از ارائه‌ی این سرویس از طرف گوگل قابل برداشته، اینه که گوگل تنها خواسته از رقیب خود، یعنی اپل، عقب نمونه. گوگل بدون هیچ گونه تحقیق در مورد خواسته‌ی کاربران و در واقع بدون اهمیت به کاربران و سرویس خودش! تنها خواسته سرویسی ناقص و ناکارآمد رو منتشر کنه تا از قافله عقب نمونده بشه.

اما گوگل برای رفع این مشکلات و ترغیب کاربران برای استفاده از این سرویس، چه راهکاری داره؟ گوگل، اگه قصد سودآوری از این سرویس رو داشته باشه، با ۳ راهکار متفاوت، می‌تونه این سرویس رو به یکی از بهترین سرویس‌های اشتراکی موجود در دنیای تکنولوژی تبدیل کنه.



# راهکار اول: تغییر فهرست اپ‌ها و بازی‌های این سرویس به‌طور کلی

تقریبا ۵۰٪ اپ‌ها و بازی‌های روی این سرویس، به حدی معمولی و تا حدودی، به‌قدری افتضاح هستند که هیچ کاربری رو هیجان‌زده نمی‌کنه و باقی اپ‌ها و بازی‌های موجود در این فهرست، در زمینه‌ی بازی‌ها یا به حدی قدیمی هستن که اکثر کاربران پیش از این اون‌ها رو خریداری کردن یا پیش از این به نحوی بازی‌ها رو نصب کردند و در زمینه‌ اپ‌ها، انقدر رقبای رایگان بهتری دارند که عملا این فهرست گوگل، فهرستی سوخته‌ست.

به‌عنوان نمونه، یه کاربر، پس از ثبت‌نام در سرویس اشتراکی پلی پس، چه تعداد بازی ۲۰۴۸ یا سولیتیر یا نقاشی/رنگ‌آمیزی یا … نیاز داره؟ برای بیش از نیمی از نام‌های موجود در این سرویس، میشه اپ‌ها و بازی‌هایی بدون تبلیغ یا پرداخت درون برنامه‌ای پیدا کرد که به مراتب از نام‌های موجود در این فهرست بهتر هستند.



# راهکار دوم: الگو برداری از اپل، دوباره

درسته، الگو برداری دوباره از اپل. این سرویس، به‌طور کلی الگوبرداری از سرویس اپل ارکاد هست، پس چرا از رویکرد موفق اون‌ها هم الگوبرداری نشه؟ ارائه‌ی نام‌های انحصاری و جذاب، چه در زمینه‌ی بازی‌ها و چه در زمینه‌ی اپ‌ها، می‌تونی کاربران زیادی رو به سمت این سیستم روانه کنه.

توقع کاربر هنگام استفاده از سرویس اشتراکیِ شرکتی به بزرگی گوگل، بهره بردن از نام‌های بزرگه. به‌عنوان مثال، تصور کنین که گوگل می‌تونست نام‌های مثل سوپر ماریو کارت یا کال آو دیوتی یا هری پا‌تر یا … رو به‌طور اختصاصی، بر روی پلی پس رونمایی کنه. این کار، حتی من رو که خودم رو گیمر حساب نمی‌کنم هم به خرید اشتراک حتی ۵دلاری این سرویس، ترغیب می‌کرد.



# راهکار سوم: استفاده از نام‌های خود گوگل.

حقیقتاً وقتی هیچ یک از اپ‌ها و سرویس‌های خود گوگل رو در این سرویس ندیدم، به‌شدت از استفاده از اون ناامید شدم و پس از خوندن بازخوردها و دیدگاه‌های دیگر کاربران، متوجه شدم که این ناامیدی تنها برای من نیست. گوگل خیلی راحت می‌تونه با آوردن تنها یکی از نام‌های محبوب خودش، مثل یوتیوب کید، یوتیوب پریمیوم، یوتیوب موزیک یا گوگل موزیک، خیلی راحت کلی از کاربران اندروید رو به استفاده از این سرویس تشویق کنه. کاری که حتی دردسر مذاکره با کمپانی‌های دیگه رو هم برای گوگل دربر نخواهد داشت.



‌

با انتشار این سرویس ناقص، گوگل نه تنها کاربران اندروید رو از کسب‌و‌کار جدید اشتراکی گوگل ناامید کرده، بلکه پرسش‌های بسیاری رو در بین افرادی که برای انتشار سرویس «استادیا» هیجان‌زده هستند، ایجاد کرده. خیل عظیمی از کاربران، با مشاهده محتوای موجود بر روی پلی پس، شروع به زیر سوال بردن محتوای احتمالی استادیا کرده‌اند. به عبارت دیگه، گوگل با یک اقدام شتاب‌زده برای انتشار پلی پس و یک قدم اشتباه در این ارائه‌ی این سرویس، تونسته ۲ طیف عظیم از مخاطبین خودش رو نسبت به سرویس‌های خود، دودل بکنه. 

گوگل، برای جذب کاربرها به سمت پلی پس و به دنبال اون، افزایش اعتماد کاربران خودش و ارائه‌ی یک پیش‌نمایش درست از نحوه‌ی مدیریت کسب‌و‌کار اشتراکی خود، باید یکی از این راهکارها رو پیاده کنه و برای موفقیت سرویس خودش، باید بیش از یکی از این راهکار رو به‌طور هم‌زمان بر روی سرویس جدید خودش پیاده کنه. در غیر این صورت، این سرویس هم به جمع خیل عظیم و تمام‌نشدنیِ سرویس‌های گوگل که تنها چندماه پس از انتشار، به مرگ خودشون رسیدند، اضافه میشه.

---
title: درباره ما
url: about
header:
  cover:
    coverIMG: /uploads/cover-default.png
  summary: این بخش درباره ما است
config:
  authorVisibility: 'false'
  color: Blue
  comment: 'false'
  coverVisibility: 'false'
  related: 'false'
  summaryVisibility: 'false'
---
**نسخه‌ی کوتاه (tl;dr)**: فیدیوم، وبلاگیست با تمرکز بر روی تحلیلِ مسائل پیرامون تکنولوژی، این تحلیل‌ها ممکن است گاهی تنها استدلال و نظر شخصی نویسنده، گاهی بر مبنای داده‌های قابل استناد و گاه ترکیبی از هر دو مورد در زمینه‌های اقتصادی، فرهنگی، اجتماعی، روانشناختی و … باشد.

**فیدیوم**، در مرداد سال ۱۳۹۸، به‌طور مشترک توسط **هوتن براری** و **پارسا رستمی** تاسیس شده، اما به دلایل مختلف و شرایط کاری، از تاسیس تا انتشار و شروع به کار رسمی، تا سال ۱۴۰۰ فاصله افتاد. نام فیدیوم از ۲ بخش، فید + یوم، با ایده‌ی در اختیار قرار دادن نوشته‌های مورد نیاز یک علاقه‌مند به تکنولوژی در یک فید با ظاهری جذاب تشکیل شده است. لوگوی فیدیوم، همانند نام وبلاگ، با الهام گرفتن از عناصر جدول تناوبی طراحی شده است. عدد اتمی، نام کامل عنصر (نام کامل وبلاگ)، نماد شیمیایی (مخفف نام وبلاگ) و گروه عنصر (شعار وبلاگ)، قدرت گرفته از نسخه‌ی با مجوز آزاد فونت DM Sans (دریافت شده از گوگل فونت) با استفاده از پالت رنگی طراحی متریال، لوگوی کامل سایت را تشکیل می‌دهند که در مکان‌های متفاوت از نسخه‌های متفاوتی از آن استفاده می‌شود.

{{< img src="/uploads/about-us.png" class="undefined" alt="undefined" >}}

ما، موسسین فیدیوم مثل هر موسس وبلاگ دیگری، پیش از هرچیزی، خودمون مخاطب و خواننده‌‌ی محتواهای تولیدی در فضای وب بوده‌ و هستم؛ اما مشاهده‌ی مسیر اشتباهی که خیل عظیمی از تولیدکنندگان محتوای فارسی طی می‌کنند برای ما به یک دغدغه تبدیل شده است و به همین دلیل، تصمیم به راه‌اندازی وبلاگی گرفتیم که فکر می‌کنیم با رعایت اصول اخلاقیِ درست، می‌تونیم به فضای وب فارسی رو کمی تغییر بدیم تا علاوه بر تغییر دیدگاه تولیدکنندگان محتوا در نحوه‌ی تولید محتوا، ارزشِ وقت و زمانی که مخاطبین و کاربران در وب صرف می‌کنند را پاس بداریم و به آن‌ها نشان بدیم که تولید محتوای اصیل، پایه‌ی اساسی برای حرکت وب فارسی به جلو است.

# هدف ما

همان‌طور که در لوگوی فیدیوم به آن اشاره شده، تکنولوژی نجیب، هدف سایت، یعنی نجیب بودن در خط مشی کاری ما را معرفی می‌کند. در دنیای امروز وب فارسی که به‌طور تقریبی، تولید محتوای اصیل و بدون کپی‌برداری رو به فراموشیست، ما فیدیوم را با این هدف تاسیس کرده‌ایم تا نشان دهیم که وب فارسی برای پیش‌رفت به چیزی بیش از محتوای غیراصیل نیاز دارد. در واقع، اولین و مهم‌ترین هدف ما، کمک به بهبود فضای وب فارسی با ارائه‌ی محتوای اصیل و خالص با بیان کردن نظرات بدون سانسور یا بدون توجه به روابط و ارائه‌ی منبع دقیق (در صورت استفاده از منابعی خارج از دیدگاه‌های خود) است.

موضوعی که واضحه، علاقه‌ی ما در فیدیوم به تکنولوژیست؛ اما علاقه‌ی ما به تکنولوژی به معنی ترجمه‌ی صرف وبلاگ‌های غیرفارسی نیست. ما اومدیم تا محتوایی تازه و اصیل ارائه کنیم. همان‌طور که در نوشته‌های منتشر شده در فیدیوم خواهید دید، توجه ما بر روی محصولات ارائه شده در تکنولوژی با دیدگاه تحلیلی و منتقدانه متمرکز است. با ارائه نظرات شخصی، تحلیل‌های کارشناسی و استفاده از آمار و استدلال‌های قابل استناد تلاش می‌کنیم تا با استنباط از هدف یک محصول، آن‌ها را در زمینه‌های متفاوتی که بر روی زندگی کاربر تحت تاثیر قرار می‌دهد مورد تحلیل و بررسی قرار دهیم. این تاثیرات ممکن است اثرات روزمره، فرهنگی، روانی، اجتماعی، اقتصادی و … را تحت تاثیر قرار دهد. هدف ما افزایش کارآمدی تکنولوژی در زندگی کاربرانی که از آن استفاده می‌کنند، با ارائه‌ی مطالب کارآمد است.

همان‌طور که در بخش بعدی با خط مشی کاری و اصول اخلاقی فیدیوم آشنا خواهید شد، احترام به حریم خصوصی و وقت کاربران، یکی از اصول اخلاقی ما در فیدیوم به‌حساب می‌آید، به همین دلیل، با کمک بی‌دریغِ کوین میستون عزیز، مراحل پیاده‌سازه و راه‌اندازی وبلاگ رو پیش بردیم تا به کاربران اطمینان دهیم که هنگام مرور فیدیوم و یا استفاده از وب‌اپ سایت، هیچ‌گونه نگرانی‌ای در زمینه‌ی حریم خصوصی نخواهند داشت و علاوه بر این، با سرعت بارگیری مثال‌زدنی وبلاگ و محتوای آن و عدم استفاده از ابزارهای غیرضروری (عدم استفاده از کوکی‌ها، عدم استفاده از سرویس‌های پیگیری (tracking) کاربران، عدم استفاده از تبلیغات و …) مطمئن شدیم تا وقت کاربران در وبلاگ با صبر برای بارگیری موارد بی‌نیاز، بیهوده صرف نشود.

# خط مشی کاری و اصول اخلاق

پیش‌تر گفتیم، هدف ما، نجیب بودن در خط مشی کاری ما است، نجابت برای ما به معنی پا پس کشیدن، عقب نشستن، خودسانسوری و عدم واکنش نیست. نجیب بود برای ما یعنی:

* تلاش برای ارائه محتوای اصیل و قابل استناد و عدم اتکا و ترجمه‌ی صرف محتوای منتشر شده به زبان‌های دیگر در وب
* بیان بدون سانسورِ دیدگاه و بازخوردهای دریافتی از جامعه در رابطه با یک موضوع مشخص
* صداقت بی‌حد و وصف در ارائه تحلیل‌ها، بررسی‌ها و نظرات
* عدم استفاده از مخاطب به عنوان سکویی برای تبلیغات زیرپوستی یک محصول
* عدم استفاده از مخاطب به عنوان طعمه‌ای برای کسب درآمد و کلیک
* احترام به حریم خصوصی کاربران
* احترام به وقت کاربران

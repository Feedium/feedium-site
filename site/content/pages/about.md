---
title: درباره ما
url: about
header:
  cover:
    coverIMG: /uploads/cover-default.png
  summary: این بخش درباره ما است
config:
  authorVisibility: 'false'
  color: Blue
  comment: 'false'
  coverVisibility: 'false'
  related: 'false'
  summaryVisibility: 'false'
---
**نسخه‌ی کوتاه (tl;dr):** فیدیوم، وبلاگیه با تمرکز بر روی تحلیلِ مسائل پیرامون تکنولوژی، این تحلیل‌ها ممکنه گاهی تنها استدلال و نظر شخصی نویسنده، گاهی بر مبنای داده‌های قابل استناد و گاه ترکیبی از هر دو مورد در زمینه‌های اقتصادی، فرهنگی، اجتماعی، روانشناختی و … باشه.

**فیدیوم**، ایده‌ای مشترک از [هوتن براری](https://twitter.com/baraary) و [پارسا رستمی](https://twitter.com/GlassesPi) هست، ایده تاسیس این وبلاگ، از زمان عنوان شدن تا پیاده شدنش بین ما، دچار تغییر تحول‌های زیادی شد و زمان زیادی رو برای نهایی شدن سپری کرد و در نهایت، از آذر ۱۴۰۰ به‌طور رسمی فعالیتش رو شروع کرد. نام فیدیوم از ۲ بخش، فید + یوم، با ایده‌ی در اختیار قرار دادن نوشته‌های مورد نیاز یک علاقه‌مند به تکنولوژی در یک فید با ظاهری جذاب تشکیل شده. لوگوی فیدیوم، مثل نام وبلاگ، با الهام گرفتن از عناصر جدول تناوبی طراحی شد. عدد اتمی، نام کامل عنصر (نام کامل وبلاگ)، نماد شیمیایی (مخفف نام وبلاگ) و گروه عنصر (شعار وبلاگ)، قدرت گرفته از نسخه‌ی با مجوز آزاد فونت DM Sans (دریافت شده از گوگل فونت) با استفاده از پالت رنگی طراحی متریال، لوگوی کامل سایت رو تشکیل میدن که در مکان‌های متفاوت از نسخه‌های متفاوتی از اون استفاده میشه.

![](/uploads/aboutus.png)

ما، موسسین فیدیوم مثل هر موسس وبلاگ دیگه‌ای، قبل از هرچیزی، خودمون مخاطب و خواننده‌‌ی محتواهای تولیدی در فضای وب بوده‌ و هستیم؛ اما دیدن مسیر اشتباهی که خیل عظیمی از تولیدکنندگان محتوای فارسی طی می‌کنن برای ما به یک دغدغه تبدیل شد و به همین دلیل، تصمیم به راه‌اندازی وبلاگی گرفتیم که فکر می‌کنیم با رعایت اصول اخلاقیِ درست، می‌تونیم کمک کنیم تا فضای وب فارسی رو کمی تغییر بدیم تا علاوه بر تغییر دیدگاه تولیدکننده‌های محتوا در نحوه‌ی تولید محتوا، ارزشِ وقت و زمانی که مخاطبین و کاربران در وب صرف می‌کنند رو حفظ کنیم و به اون‌ها نشان بدیم که تولید محتوای اصیل، پایه‌ی اساسی برای حرکت وب فارسی به جلوئه.

# هدف ما

همون‌طور که در لوگوی فیدیوم به آن اشاره شده، تکنولوژی نجیب، هدف سایت، یعنی نجیب بودن در خط مشی کاری ما رو معرفی می‌کنه. در دنیای امروز وب فارسی که به‌طور تقریبی، تولید محتوای اصیل و بدون کپی‌برداری رو به فراموشیه، ما فیدیوم را با این هدف تاسیس کردیم تا نشون بدیم که وب فارسی برای پیش‌رفت به چیزی بیش‌تر از محتوای غیراصیل نیاز داره. در واقع، اولین و مهم‌ترین هدف ما، کمک به بهبود فضای وب فارسی با ارائه‌ی محتوای اصیل و خالص، با بیان کردن نظرات بدون سانسور یا بدون توجه به روابط و ارائه‌ی منبع دقیق (در صورت استفاده از منابعی خارج از دیدگاه‌های خود) هست.

موضوعی که واضحه، علاقه‌ی ما تو فیدیوم به تکنولوژیه؛ اما علاقه‌ی ما به تکنولوژی به معنی ترجمه‌ی صرف وبلاگ‌های غیرفارسی نیست. ما اومدیم تا محتوایی تازه و نو ارائه کنیم. همون‌طور که تو نوشته‌های منتشر شده در فیدیوم خواهید دید، توجه ما  روی محصولات ارائه شده در تکنولوژی با دیدگاه تحلیلی و منتقدانه متمرکزه. با ارائه نظرات شخصی، تحلیل‌های کارشناسی و استفاده از آمار و استدلال‌های قابل استناد تلاش می‌کنیم تا با استنباط از هدف یک محصول، اون‌ها  رو در زمینه‌های متفاوتی که روی زندگی کاربر تاثیر داره مورد تحلیل و بررسی قرار بدیم. این تاثیرات ممکنه اثرات روزمره، فرهنگی، روانی، اجتماعی، اقتصادی و … را تحت تاثیر قرار بده. هدف ما اینه که با ارائه‌ی مطالب کارآمد، کارآمدی تکنولوژی تو زندگی کاربرانی که از اون استفاده می‌کنن، افزایش بدیم

همون‌طور  که در بخش بعدی، با خط مشی کاری و اصول اخلاقی فیدیوم آشنا می‌شین، تو این وبلاگ احترام به حریم خصوصی و وقت کاربران، یکی از اصول اخلاقی ماست، به همین دلیل، با کمک بی‌دریغِ [**کوین میستون**](https://twitter.com/kevinmiston) عزیز، مراحل پیاده‌سازه و راه‌اندازی وبلاگ رو پیش بردیم تا به کاربران اطمینان بدیم که هنگام مرور فیدیوم و یا استفاده از وب‌اپ سایت، هیچ‌گونه نگرانی‌ای در زمینه‌ی حریم خصوصی نخواهند داشت و علاوه بر اون، با سرعت بارگیری مثال‌زدنی وبلاگ و محتوای اون و عدم استفاده از ابزارهای غیرضروری (عدم استفاده از کوکی‌ها، عدم استفاده از سرویس‌های پیگیری (tracking) کاربران، عدم استفاده از تبلیغات و …) مطمئن شدیم تا وقت کاربران در وبلاگ با صبر برای بارگیری موارد بی‌نیاز، بیهوده صرف نشه.

# خط مشی کاری و اصول اخلاق

پیش‌تر گفتیم، هدف ما، نجیب بودن در خط مشی کاری مائه، نجابت برای ما به معنی پا پس کشیدن، عقب نشستن، خودسانسوری و عدم واکنش نیست. نجیب بود برای ما یعنی:

* تلاش برای ارائه محتوای اصیل و قابل استناد و عدم اتکا و ترجمه‌ی صرف محتوای منتشر شده به زبان‌های دیگر در وب
* بیان بدون سانسورِ دیدگاه و بازخوردهای دریافتی از جامعه در رابطه با یک موضوع مشخص
* صداقت بی‌حد و وصف در ارائه تحلیل‌ها، بررسی‌ها و نظرات
* عدم استفاده از مخاطب به عنوان سکویی برای تبلیغات زیرپوستی یک محصول
* عدم استفاده از مخاطب به عنوان طعمه‌ای برای کسب درآمد و کلیک
* احترام به حریم خصوصی کاربران
* احترام به وقت کاربران
